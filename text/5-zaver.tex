\chapter{Závěr}
\label{5-zaver}

Hlavním cílem této bakalářské práce byla implementace zásuvného modulu do QGIS rozšiřujícího softwarové vybavení Státního ústavu pro radiační ochranu v.v.i. (i jiných institucí). Nástroj poslouží jako další prostředek k~zrychlení reakční doby při cvičeních radiačních havárií příp. při samotných radiačních haváriích a především k~zvýšení bezpečnosti mobilních skupin pracujících přímo v~terénu. Dále si práce kladla za cíl seznámit čtenáře s~dopady ionizujícího záření na lidský organismus a s~metodou pozemního snímání radiace. 

Vytvářený nástroj ze vstupní interpolované mapy dávkových příkonů gama záření vyextrahuje data na dané trase a spočte několik základních statistik. Zejména se jedná o~celkovou dávku gama záření, kterou mobilní skupina na trase obdrží. V~případě překročení mezních hodnot obdržené dávky, které již ohrožují na zdraví, je možné pomocí dalších výsledků výpočtu vytipovat místa na trase, kterým se vyhnout a tedy trasu monitorování modifikovat. 

Nástroj byl s~pomocí návrhů a požadavků na úpravy od pracovníků \zk{SÚRO} vytvořen na míru tak, aby splnil očekávání a byl zároveň co nejvíce intuitivní. Nástroj byl vytvořen v~anglickém jazyce s~vidinou jeho využití i v~jiných než českých institucích. Zároveň byl v~angličtině vytvořen návod na jeho používání. 


\section{Licence a dostupnost zásuvného modulu}
Zásuvný modul byl vytvořen pod licencí \zk{GNU GPL}, kterou podědil po QGIS knihovnách, jež byly k~implementaci využity. Zásuvný modul je volně dostupný z~CTU GeoForAll Lab QGIS repozitáře\footnote{\texttt{https://ctu-geoforall-lab-projects.github.io/bp-kala-2017/}}. V~budoucnu je dále v~plánu začlenění zásuvného modulu do oficiálního QGIS repozitáře.


 



